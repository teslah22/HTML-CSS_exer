<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Homework-Dziady</title>
    <link rel="stylesheet" href="styles.css">
</head>
<body>

<a href="https://www.google.pl/imghp?hl=pl&tab=wi&authuser=0&ogbl" target = "_blank" class="link"><img src="Dziady_grafika.jpg" alt="Dziady_grafika"></a>

<h1>
    Dziady. Poema
</h1>

<h2>
    Upiór
</h2>

    <p><span>Serce ustało, pierś już lodowata, Ścięły się usta i oczy zawarły;</span><br />
    <span>Na świecie jeszcze, lecz już nie dla świata! Cóż to za człowiek? —<span class="special">Umarły.</span></span><br /></p>
    
    <p><span>Patrz, duch nadziei życie mu nadaje, Gwiazda pamięci promyków użycza,</span><br />
    <span>Umarły wraca na młodości kraje Szukać lubego<span class="special">oblicza.</span></span><br /></p>
    
    <p><span>Pierś znowu tchnęła, lecz pierś lodowata,Usta i oczy stanęły otworem,</span><br />
    <span>Na świecie znowu, ale nie dla świata; Czymże ten człowiek? —<span class="special">Upiorem.</span></span><br /></p>
    
    <p><span>Ci, którzy bliżej cmentarza mieszkali, Wiedzą, iż upiór ten co rok się budzi,</span><br />
    <span>Na dzień zaduszny mogiłę odwali I dąży pomiędzy <span class="special">ludzi.</span></span><br /></p>
    
    <p><span>Aż gdy zadzwonią na niedzielę czwartą, Wraca się nocą opadły na sile,</span><br />
    <span>Z piersią skrwawioną, jakby dziś rozdartą, Usypia znowu w <span class="special">mogile.</span></span><br /></p>
    
    <p><span>Pełno jest wieści o nocnym człowieku, Żyją, co byli na jego pogrzebie;</span><br />
    <span>Słychać, iż zginął w młodocianym wieku, Podobno zabił sam <span class="special">siebie.</span></span><br /></p>
    
    <p><span>Teraz zapewne wieczne cierpi kary, Bo smutnie jęczał i płomieniem buchał;</span><br />
    <span>Niedawno jeden zakrystyjan stary Obaczył go i <span class="special">podsłuchał.</span></span><br /></p>
    
    <p><span>Mówi, iż upiór, skoro wyszedł z ziemi, Oczy na gwiazdę poranną wywrócił,</span><br />
    <span>Załamał ręce i usty chłodnemi Takową skargę <span class="special">wyrzucił:</span></span><br /></p>
    
    <p><span>„Duchu przeklęty, po co śród parowu Nieczułej ziemi ogień życia wzniecasz?</span><br />
    <span>Blasku przeklęty, zagasłeś i znowu, Po co mi znowu <span class="special">przyświecasz?</span></span><br /></p>
    
    <p><span>O sprawiedliwy, lecz straszny wyroku! Ujrzeć ją znowu, poznać się, rozłączyć;</span><br />
    <span>I com ucierpiał, to cierpieć co roku, I jakem skończył, <span class="special">zakończyć.</span></span><br /></p>
    
    <p><span>Żebym cię znalazł, muszę między zgrają Błądzić z długiego wyszedłszy ukrycia;</span><br />
    <span>Lecz nie dbam, jak mię ludzie powitają; Wszystkiegom doznał za <span class="special">życia.</span></span><br /></p>
    
    <p><span>Kiedyś patrzyła, musiałem jak zbrodzień Odwracać oczy; słyszałem twe słowa,</span><br />
    <span>Słyszałem co dzień, i musiałem co dzień Milczeć jak deska <span class="special">grobowa.</span></span><br /></p>
    
    <p><span>Śmieli się niegdyś przyjaciele młodzi, Zwali tęsknotę dziwactwem, przesadą;</span><br />
    <span>Starszy ramieniem ściska i odchodzi Lub mądrą nudzi mię <span class="special">radą.</span></span><br /></p>
    
    <p><span>Śmieszków i radców zarówno słuchałem, Choć i sam może nie lepszy od drugich,</span><br />
    <span>Sam bym się gorszył zbytecznym zapałem Lub śmiał się z żalów zbyt <span class="special">długich.</span></span><br /></p>
    
    <p><span>Ktoś inny myślał, że obrażam ciebie, Uwłaczam jego rodowitej dumie;</span><br />
    <span>Przecież ulegał grzeczności, potrzebie, Udawał, że nie <span class="special">rozumie.</span></span><br /></p>
    
    <p><span>Lecz i ja dumny, żem go równie zbadał, Choć mię nie pyta, chociaż milczeć umiem;</span><br />
    <span>Mówiłem gwałtem, a gdy odpowiadał, Udałem, że nie <span class="special">rozumiem.</span></span><br /></p>
    
    <p><span>Ale kto nie mógł darować mi grzechu, Ledwie obelgę na ustach przytrzyma,</span><br />
    <span>Niechętnie lica gwałci do uśmiechu I litość kłamie <span class="special">oczyma;</span></span><br /></p>
    
    <p><span>Takiemu tylko nigdym nie przebaczył, Wszakżem skargami nigdy ust nie zmazał,</span><br />
    <span>Anim pogardy wymówić nie raczył, Kiedym mu uśmiech <span class="special">okazał.</span></span><br /></p>
    
    <p><span>Tegoż dziś doznam, jeśli dziką postać Cudzemu światu ukażę spod cieni;</span><br />
    <span>Jedni mię będą egzorcyzmem chłostać, Drudzy uciekną <span class="special">zdziwieni.</span></span><br /></p>
    
    <p><span>Ten dumą śmieszy, ten litością nudzi, Inny szyderskie oczy zechce krzywić.</span><br />
    <span>Do jednej idąc, za cóż tyle ludzi Muszę obrażać lub <span class="special">dziwić?</span></span><br /></p>
    
    <p><span>Cóżkolwiek będzie, dawnym pójdę torem: Szydercom litość, śmiech litościwemu.</span><br />
    <span>Tylko, o luba! tylko ty z upiorem Powitaj się po <span class="special">dawnemu.</span></span><br /></p>
    
    <p><span>Spojrzyj i przemów, daruj małą winę, Że śmiem do ciebie raz jeszcze powrócić,</span><br />
    <span>Mara przeszłości, na jednę godzinę Obecne szczęście <span class="special">zakłócić.</span></span><br /></p>
    
    <p><span>Wzrok twój, nawykły do świata i słońca, Może się trupiej nie ulęknie głowy,</span><br />
    <span>I może raczysz cierpliwie do końca Grobowej dosłuchać <span class="special">mowy.</span></span><br /></p>
    
    <p><span>I ścigać myśli po przeszłych obrazach Błądzące jako pasożytne ziele,</span><br />
    <span>Które śród gmachu starego po głazach Rozpierzchłe gałązki <span class="special">ściele.”</span></span><br /></p>
    
</body>
</html>